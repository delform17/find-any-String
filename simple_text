Magdalena Piekorz: Dość niespodziewanie. Pewnego dnia cztery lata temu obudził mnie potworny ból głowy i zatok, którego nie dało się 
uśmierzyć żadnym lekiem. Od tego momentu nic nie wyglądało tak jak przedtem. Nie było dnia ani nocy, żebym nie cierpiała. Do tego doszły 
przewlekłe katary, bóle gałek ocznych. Chodziłam od lekarza do lekarza, ale kolejne badania niczego nie wykazywały. Po roku szukania po 
omacku zdecydowałam się na operację zatok, mając nadzieję, że to rozwiąże problem. Po zabiegu ból rozprzestrzenił się po całym organizmie.
